{# vim: set filetype=htmldjango shiftwidth=2 :#}
{% load page from poleno.pages %}

<h1>Podmienky používania portálu chcemvedieť.sk</h1>
 

<p>
<span>1.</span>
CIELE PORTÁLU
</p>

<p>
<span>1.1.</span>
Cieľom portálu www.chcemvediet.sk (ďalej ako „Portál“) je prispieť k naplneniu práva 
verejnosti na informácie, ktorého výkon zabezpečuje zákon č. 211/2000 Z.z. o 
slobodnom prístupe k informáciám (ďalej ako „Zákon“).
</p>

<p>
<span>1.2.</span>
Portál umožňuje Užívateľom koncipovať formálne správnu žiadosť o informácie podľa 
Zákona (ďalej ako „Žiadosť“), sprostredkováva jej elektronické odoslanie Povinnej 
osobe a komunikáciu s Povinou osobou, umožňuje sledovať celý proces od odoslania 
Žiadosti až po sprostredkovanie odpovede a/alebo inej komunikácie od povinnej osoby. 
Portál zabezpečuje notifikáciu užívateľa o uplynutí zákonných lehôt na odpoveď. 
Zverejnením odpovedí portál umožňuje zdieľanie získaných informácií s ostatnými 
užívateľmi. Portál tiež umožňuje vyhľadávanie vo zverejnených odpovediach, čo zvýši 
informovanosť občanov a zníži zaťaženie úradníkov, keďže je predpoklad, že prispeje k 
zníženiu počtu duplicitných žiadostí o informácie.
</p>

<p>
<span>2.</span>
DEFINÍCIE
</p>

<p>
<span>2.1.</span>
Pokiaľ z kontextu nevyplýva niečo iné, majú výrazy a pojmy použité v týchto 
Podmienkach začínajúce veľkým písmenom nasledujúci význam: 
</p>

<p>
<span>a)</span>
Podmienky sú tieto podmienky používania portálu www.chcemvediet.sk; 
</p>

<p>
<span>b)</span>
Portálom sa rozumie internetový portál www.chcemvediet.sk vrátane všetkých 
jeho podstránok, súborov a funkcii; 
</p>

<p>
<span>c)</span>
Povinnou osobou sa rozumie štátny orgán, obec, vyšší územný celok, ako aj 
ďalšie právnické osoby a fyzické osoby, ktoré majú v zmysle Zákona povinnosť 
sprístupňovať informácie;  
</p>

<p>
<span>d)</span>
Prevádzkovateľ je prevádzkovateľ portálu www.chcemvediet.sk, ktorým je 
Inštitút pre dobre spravovanú spoločnosť, občianske združenie so sídlom a 
adresou pre doručovanie Štúrova 3, 811 02 Bratislava, Slovenská republika, 
IČO: 36070629, zapísané v registri občianskych združení vedenom 
Ministerstvom vnútra SR;
</p>

<p>
<span>e)</span>
Registrovaným užívateľom sa rozumie Užívateľ, ktorému bol vytvorený 
užívateľský účet;
</p>

<p>
<span>f)</span>
Užívateľom sa rozumie každá osoba, ktorá si prehliada Portál alebo využíva 
jeho funkcie;
</p>

<p>
<span>g)</span>
Zákonom sa rozumie zákon č. 211/2000 Z.z. o slobodnom prístupe 
k informáciám v aktuálnom znení;
</p>

<p>
<span>h)</span>
Žiadosť je žiadosť podaná prostredníctvom Portálu, ktorou Registrovaný 
užívateľ požaduje informácie v zmysle zákona č. 211/2000 Z.z. o slobodnom 
prístupe k informáciám; pokiaľ z konkrétneho ustanovenia Podmienok 
nevyplýva niečo iné, Žiadosťou sa rozumie tiež následná komunikácia, najmä 
doplnenie Žiadosti, odvolanie, prípadne iné podanie urobené prostredníctvom 
Portálu. 
</p>

<p>
<span>i)</span>
"Licencia Creative Commons BY-SA 4.0" je licencia Creative Commons  
Attribution-ShareAlike 4.0 International zverejnená na adrese 
http://creativecommons.org/licenses/by-sa/4.0/ .
</p>

<p>
<span>3.</span>
ÚVODNÉ USTANOVENIA
</p>

<p>
<span>3.1.</span>
Tieto Podmienky upravujú vzájomný vzťah Prevádzkovateľa na jednej strane 
a Užívateľa a Registrovaného užívateľa Portálu na druhej strane.
</p>

<p>
<span>3.2.</span>
Užívateľ je oprávnený voľne a bezodplatne si prehliadať obsah Portálu a vyhľadávať vo 
zverejnených dokumentoch. 
</p>

<p>
<span>3.3.</span>
Obsah Portálu je chránený príslušnými predpismi upravujúcimi právo duševného 
vlastníctva. Užívateľ nie je oprávnený kopírovať, zverejňovať alebo inak šíriť obsah 
Portálu, pokiaľ tieto Podmienky výslovne neustanovujú inak.
</p>

<p>
<span>4.</span>
REGISTRÁCIA
</p>

<p>
<span>4.1.</span>
Oprávnenie podávať Žiadosti má iba Registrovaný užívateľ. Registrácia je dobrovoľná 
a bezodplatná. Na registráciu nie je právny nárok.
</p>

<p>
<span>4.2.</span>
Prevádzkovateľ je oprávnený rozhodnúť, ktoré funkcie Portálu môže využívať len 
Registrovaný užívateľ. 
</p>

<p>
<span>4.3.</span>
Na registráciu sa vyžaduje zadanie (gramatického) rodu/pohlavia, mena a priezviska 
(názvu alebo obchodného mena), adresy pobytu (sídla) a e-mailu Užívateľa. 
Prevádzkovateľ upozorňuje Užívateľa, že jeho meno, priezvisko (názov alebo obchodné 
meno) a adresa pobytu (sídla) budú uvedené v Žiadosti zaslanej prostredníctvom 
Portálu Povinnej osobe. Pokiaľ Povinná osoba zvolí písomnú (listinnú) formu 
komunikácie s Užívateľom, písomnosti bude zasielať na túto uvedenú adresu pobytu 
(sídla).
</p>

<p>
<span>4.4.</span>
Prevádzkovateľ registráciu zruší na základe písomnej žiadosti Registrovaného 
užívateľa. 
</p>

<p>
<span>4.5.</span>
Registráciou bude Užívateľovi vytvorený užívateľský účet, do ktorého sa bude môcť 
opakovane prihlasovať najmä za účelom podávania Žiadostí a uskutočňovania 
súvisiacej komunikácie s Povinnými osobami, prehliadania ním podaných Žiadostí, 
odpovedí, rozhodnutí a inej komunikácie s Povinnou osobou, koncipovania odvolaní a 
archivovania podaných žiadostí. 
</p>

<p>
<span>4.6.</span>
Registrovaný užívateľ je povinný chrániť identifikačné údaje a heslo používané na 
prihlásenie na Portáli. Za akékoľvek zneužitie týchto údajov alebo hesla, resp. za 
registráciu uskutočnenú neoprávnenou osobou v mene Registrovaného užívateľa 
zodpovedá výlučne Registrovaný užívateľ.
</p>

<p>
<span>4.7.</span>
Prevádzkovateľ je oprávnený zrušiť registráciu, ak Registrovaný užívateľ poruší 
akúkoľvek povinnosť podľa bodu 8.2 Podmienok.
</p>

<p>
<span>4.8.</span>
Odoslaním elektronickej žiadosti o registráciu na Portáli Užívateľ súhlasí s týmito 
Podmienkami a so spôsobom podávania Žiadostí.
</p>

<p>
<span>5.</span>
PODÁVANIE ŽIADOSTI
</p>

<p>
<span>5.1.</span>
Žiadosť je oprávnený podávať iba Registrovaný užívateľ. 
</p>

<p>
<span>5.2.</span>
Pred podaním Žiadosti je Užívateľ povinný presvedčiť sa v archíve Žiadostí na Portáli, či 
požadovaná informácia nebola ešte sprístupnená. 
</p>

<p>
<span>5.3.</span>
Pri koncipovaní Žiadosti Registrovaný užívateľ sformuluje svoju požiadavku na 
poskytnutie informácii do šablóny zverejnenej na Portáli. Registrovaný užívateľ je 
povinný sformulovať svoje požiadavky jasne a zrozumiteľne tak, aby bolo zrejmé, akú 
informáciu požaduje, v akom rozsahu, prípadne za aké časové obdobie.
</p>

<p>
<span>5.4.</span>
Registrovaný užívateľ označí Povinnú osobu, ktorej je žiadosť adresovaná. Systém 
Portálu automaticky doplní šablónu o ďalšie náležitosti a vygeneruje Žiadosť. 
</p>

<p>
<span>5.5.</span>
Prevádzkovateľ upozorňuje Registrovaného užívateľa, že Žiadosť obsahuje osobné 
údaje Registrovaného užívateľa uvedené v registrácii a tieto budú zverejnené spolu so 
zverejnením Žiadosti a k nej sa viažucim procesom a sprievodnými dokumentmi. 
</p>

<p>
<span>5.6.</span>
Na žiadosť Prevádzkovateľa je Registrovaný užívateľ povinný uviesť dôvod, na ktorý 
informácie prostredníctvom Žiadosti požaduje.
</p>

<p>
<span>5.7.</span>
Portál každej Žiadosti automaticky vygeneruje unikátnu emailovú adresu, 
prostredníctvom ktorej dôjde k odoslaniu Žiadosti a prijatiu odpovede Povinnej osoby, 
ak bola odpoveď poskytnutá elektronicky. Registrovaný užívateľ berie na vedomie, že 
emailovú adresu tvorí náhodne vygenerovaný alfanumerický reťazec` Prevádzkovateľ 
nenesie zodpovednosť za obsah, resp. prípadný význam, ktorý môže mať takto 
vytvorený výraz v slovenskom jazyku, prípadne akomkoľvek inom jazyku, a 
nezodpovedá za prípadné škody, ktoré v dôsledku tejto skutočnosti vzniknú 
Registrovanému užívateľovi. 
</p>

<p>
<span>5.8.</span>
Odoslaním Žiadosti Registrovaný užívateľ súhlasí s podaním Žiadosti vo svojom mene, 
na svoje náklady a na svoju zodpovednosť prostredníctvom Portálu a jednorázovej  
náhodne vygenerovanej unikátnej e-mailovej adresy. 
</p>

<p>
<span>5.9.</span>
Odoslaním Žiadosti Užívateľ súčasne udeľuje Prevádzkovateľovi súhlas s 
oboznámením sa s obsahom Žiadosti, odvolania a akejkoľvek inej komunikácie s 
Povinnou osobou a s ich zverejnením v celom rozsahu (vrátane osobných údajov 
Užívateľa) na Portáli. 
</p>

<p>
<span>5.10.</span>
Prevádzkovateľ notifikuje Registrovaného užívateľa o prijatej komunikácii týkajúcej sa 
Žiadosti. Komunikácia Prevádzkovateľa s Registrovaným užívateľom prebieha 
prostredníctvom e-mailovej adresy Registrovaného užívateľa zadanej pri registrácii.
</p>

<p>
<span>5.11.</span>
Povinná osoba môže odpoveď alebo súvisiace výzvy a oznámenia zaslať nielen na e-
mail vygenerovaný pre Žiadosť, ale aj písomnou (listinnou) formou na adresu pobytu 
(sídla) Registrovaného užívateľa. V takom prípade Registrovaný užívateľ má právo 
zaslať túto odpoveď Prevádzkovateľovi za účelom jej zverejnenia pre iných Užívateľov. 
Registrovaný užívateľ je povinný v rámci jeho technických možností (dostupnosť 
skenera, fotoaparátu) odpoveď poskytnúť Portálu (uploadnuť), pretože jej poskytnutím 
Prevádzkovateľovi za účelom zverejnenia pomáha napĺňať právo ostatných Užívateľov 
na informácie a znižuje zaťaženie Povinných osôb vybavovaním duplicitných žiadostí.
</p>

<p>
<span>5.12.</span>
Všetky poplatky, náklady a iné platby spojené s poskytnutím požadovaných informácii 
zo strany Povinnej osoby znáša v plnom rozsahu Registrovaný užívateľ.
</p>

<p>
<span>6.</span>
ZVEREJŇOVANIE ŽIADOSTÍ A ODPOVEDÍ NA PORTÁLI
</p>

<p>
<span>6.1.</span>
Žiadosť spolu s poskytnutou informáciou a komunikáciou vedenou s Povinnou osobou 
(odpoveďou Povinnej osoby) sú zverejňované na Portáli a verejne prístupné. 
</p>

<p>
<span>6.2.</span>
Uživateľ súhlasí, že dáta poskytuje portálu pod licenciou Creative Commons BY-SA 4.0 
a dáta sú takto verejne prístupné ďalej.
</p>

<p>
<span>6.3.</span>
Prevádzkovateľ si vyhradzuje právo pred odoslaním alebo zverejnením Žiadosti, 
odpovede na oznámenia a výzvy, a odpovede Povinnej osoby na Portáli na základe 
vlastného uváženia zasiahnuť do ich obsahu; pri tom dbá na zachovanie ich pôvodného 
významu.
</p>

<p>
<span>6.4.</span>
Registrovaný užívateľ berie na vedomie, že Prevádzkovateľ uchováva najmenej po 
dobu prevádzkovania Portálu všetky informácie, dokumenty a ďalšiu komunikáciu 
súvisiacu s poskytnutím informácii na základe Žiadosti, a to aj po zrušení registrácie 
Registrovaného užívateľa.
</p>

<p>
<span>7.</span>
PRÁVA A POVINNOSTI PREVÁDZKOVATEĽA
</p>

<p>
<span>7.1.</span>
Prevádzkovateľ je na základe vlastného rozhodnutia oprávnený obmedziť obsah Portálu 
alebo funkcie Portálu prístupné alebo používané bezodplatne a podmieniť ich 
prístupnosť alebo používanie úhradou poplatku alebo bezodplatnou registráciou.
</p>

<p>
<span>7.2.</span>
Prevádzkovateľ si vyhradzuje právo nesprostredkovať odoslanie Žiadosti alebo inej 
komunikácie Registrovaného užívateľa Povinnej osobe bez uvedenia dôvodu. V prípade 
nesprostredkovania Žiadosti alebo inej komunikácie Povinnej osobe upovedomí 
Prevádzkovateľ o tejto skutočnosti Registrovaného užívateľa prostredníctvom e-mailu.
</p>

<p>
<span>7.3.</span>
Prevádzkovateľ je povinný na základe výslovnej žiadosti Registrovaného užívateľa 
alebo na základe odvolania súhlasu Registrovaného užívateľa so spracovaním 
osobných údajov, informácie zverejnené na Portáli bez zbytočného odkladu 
anonymizovať, prípadne prijať iné opatrenia na zabránenie identifikácie Registrovaného 
užívateľa. 
</p>

<p>
<span>7.4.</span>
Prevádzkovateľ je oprávnený na základe vlastného rozhodnutia zablokovať Užívateľovi 
alebo Registrovanému užívateľovi prístup na Portál, zrušiť registráciu Registrovaného 
užívateľa a neumožniť jeho opätovnú registráciu na Portáli.
</p>

<p>
<span>7.5.</span>
Prevádzkovateľ je oprávnený sa kedykoľvek rozhodnúť, bez predchádzajúceho 
upozornenia Užívateľov a Registrovaných užívateľov, prestať prevádzkovať Portál a 
vymazať všetky údaje nachádzajúce sa na Portáli.
</p>

<p>
<span>8.</span>
PRÁVA A POVINNOSTI UŽÍVATEĽA
</p>

<p>
<span>8.1.</span>
Užívateľ nie je oprávnený používať ani kdekoľvek uvádzať emailovú adresu 
vygenerovanú automaticky prostredníctvom Portálu. Takto vygenerovaná emailová 
adresa slúži výlučne na odoslanie jednej Žiadosti a vedenie komunikácie týkajúcej sa 
tejto Žiadosti, vrátane doručenia požadovaných informácii. Vygenerovanú emailovú 
adresu nie je možné použiť opakovane na podanie inej Žiadosti a po obdŕžaní 
požadovanej informácie od Povinnej osoby dochádza k jej likvidácií. 
</p>

<p>
<span>8.2.</span>
Užívateľ a Registrovaný užívateľ sú povinní:
</p>

<p>
<span>a)</span>
pri používaní Portálu vždy konať v súlade s týmito Podmienkami, platnými 
právnymi predpismi a dobrými mravmi, základnými pravidlami etiky a slušného 
správania;
</p>

<p>
<span>b)</span>
nevyužívať Portál na zasielanie šikanóznych alebo obťažujúcich žiadostí; 
najmä žiadostí, ktoré by zbytočne zaťažovali jednu alebo viaceré inštitúcie 
svojím počtom alebo rozsahom, prípadne opakovaným zasielaním Žiadostí s 
rovnakým obsahom, najmä, ak zamýšľaný účel možno dosiahnuť aj inak; 
</p>

<p>
<span>c)</span>
neponúkať prostredníctvom  Portálu produkty alebo služby alebo ho používať 
na marketingové účely;
</p>

<p>
<span>d)</span>
uvádzať na Portáli pravdivé osobné údaje a ďalšie informácie;
</p>

<p>
<span>e)</span>
zdržať sa zasahovania do práv tretích osôb, najmä zverejňovaním ich 
osobných údajov bez súhlasu dotknutých osôb, osočovaním, ohováraním, 
alebo iným spôsobom;
</p>

<p>
<span>f)</span>
pri používaní Portálu nepoužívať vulgarizmy, prejavy rasovej, náboženskej, 
etnickej alebo inej neznášanlivosti, alebo iné urážlivé alebo znevažujúce 
prejavy;
</p>

<p>
<span>g)</span>
zdržať sa konania, ktoré by mohlo ohroziť, obmedziť alebo inak poškodiť 
riadne fungovanie alebo prístupnosť Portálu alebo jeho dobré meno.
</p>

<p>
<span>8.3.</span>
Pri používaní Portálu sa zakazuje:
</p>

<p>
<span>a)</span>
podávať Žiadosti, ktoré požadujú vypracovanie analýz, stanovísk, a pod., ktoré 
majú charakter sťažnosti, trestného oznámenia alebo iného podania;
</p>

<p>
<span>b)</span>
využívať Portál na zasielanie nevyžiadanej pošty (SPAM), propagačné alebo 
komerčné účely;
</p>

<p>
<span>c)</span>
sťahovať údaje z Portálu prostredníctvom automatizovaných systémov 
(robotov) inak ako cez zverejnené API, alebo na účely indexácie 
vyhľadávačmi;
</p>

<p>
<span>d)</span>
prostredníctvom Portálu šíriť škodlivý počítačový kód (počítačové vírusy, 
malware, trójske kone a pod.) alebo sa pokúšať získať neautorizovaný prístup.
</p>

<p>
<span>8.4.</span>
Pokiaľ nie je uvedené inak, všetky súhlasy udelené Registrovaným užívateľom sú platné 
bez obmedzenia, a to aj po zrušení registrácie Registrovaného užívateľa alebo zániku 
Portálu. Užívateľ je oprávnený odvolať akýkoľvek súhlas iba v prípade, ak to právne 
predpisy pripúšťajú. Užívateľ udelil všetky súhlasy bezodplatne.
</p>

<p>
<span>9.</span>
VYHLÁSENIA PREVÁDZKOVATEĽA
</p>

<p>
<span>9.1.</span>
Prevádzkovateľ neposkytuje právne ani iné poradenstvo. Žiadna časť Portálu nemôže 
byť vnímaná ako poskytovanie právneho poradenstva.
</p>

<p>
<span>9.2.</span>
Sprostredkovaním podania Žiadosti Prevádzkovateľ nepotvrdzuje ani nezodpovedá za 
to, že označený adresát Žiadosti je Povinnou osobou, ani za to, že požadovanú 
informáciu je Povinná osoba povinná sprístupniť. 
</p>

<p>
<span>9.3.</span>
Prevádzkovateľ poskytuje výlučne platformu na vygenerovanie a odoslanie Žiadosti 
a prijatie odpovede Povinnej osoby. Prevádzkovateľ nevykonáva kontrolu obsahu 
Žiadosti; všetky údaje, vyhlásenia a prejavy uvedené v Žiadosti sú prejavmi 
Registrovaného užívateľa, ktorý nesie plnú zodpovednosť za ich obsah. 
</p>

<p>
<span>9.4.</span>
Prevádzkovateľ nenesie zodpovednosť za:
</p>

<p>
<span>a)</span>
obsah podanej Žiadosti;
</p>

<p>
<span>b)</span>
obsah zverejnených Žiadostí a informácii poskytnutých Povinnou osobou, ich 
pravdivosť alebo aktuálnosť;
</p>

<p>
<span>c)</span>
neúplnosť alebo nezrozumiteľnosti Žiadosti;
</p>

<p>
<span>d)</span>
nesprávne označenie Povinnej osoby;
</p>

<p>
<span>e)</span>
neodoslanie alebo nedoručenie Žiadosti jej adresátovi, prípadne odoslanie, 
resp. doručenie Žiadosti s časovým odstupom;
</p>

<p>
<span>f)</span>
výpadok servera, dočasnú nedostupnosť Portálu alebo iné technické 
nedostatky a odstávky Portálu; Prevádzkovateľ nie je povinný oznamovať 
vopred plánované odstávky Portálu;
</p>

<p>
<span>g)</span>
za konanie ani nekonanie Povinnej osoby v súvislosti so Žiadosťou alebo 
odvolaním, najmä nenesie zodpovednosť za obsah odpovede Povinnej osoby, 
obsah rozhodnutia o odvolaní, za prípad, ak Povinná osoba na Žiadosť 
neodpovie, nevydá príslušné rozhodnutie, odmietne poskytnúť požadované 
informácie, poskytne ich v inom rozsahu ani za dodržanie zákonných lehôt 
Povinnou osobou; 
</p>

<p>
<span>h)</span>
nesprostredkovanie odpovede Povinnej osoby Užívateľovi, resp. nepriradenie 
odpovede konkrétnej Žiadosti v prípadoch, v ktorých Povinná osoba poskytne 
požadovanú informáciu inak ako elektronicky na unikátnu e-mailovú adresu 
vygenerovanú na tento účel Portálom; 
</p>

<p>
<span>i)</span>
obsah internetových stránok prevádzkovaných tretími subjektami, na ktoré 
odkazuje Portál.
Prevádzkovateľ nezodpovedá za akúkoľvek škodu spôsobenú v dôsledku uvedených 
skutočností.
</p>

<p>
<span>10.</span>
SPRACÚVANIE OSOBNÝCH ÚDAJOV
</p>

<p>
<span>10.1.</span>
Pri spracúvaní osobných údajov Užívateľov postupuje Prevádzkovateľ v súlade so 
zákonom č. 122/2013 Z.z. o ochrane osobných údajov a o zmene a doplnení niektorých 
zákonov.
</p>

<p>
<span>10.2.</span>
Prevádzkovateľ nevyužíva osobné údaje na marketingové ani iné komerčné účely.
</p>

<p>
<span>10.3.</span>
Rozsah, účel a ďalšie podmienky spracúvania osobných údajov ako aj práva Užívateľov sú uvedené
v dokumente <a href="{% page "/ochrana-osobnych-udajov/" %}">Ochrana osobných údajov - Informácia
prevádzkovateľa, poučenie o právach dotknutej osoby a súhlas so spracovaním osobných údajov</a>.
</p>

<p>
<span>11.</span>
ZÁVEREČNÉ USTANOVENIA
</p>

<p>
<span>11.1.</span>
Používaním Portálu (jeho prehliadaním alebo využívaním funkcií) Užívateľ vyslovuje 
bezvýhradný súhlasí so znením Podmienok a zaväzuje sa ich dodržiavať. Užívateľ, 
ktorý nesúhlasí s Podmienkami je povinný Portál ihneď opustiť a nie je oprávnený 
používať žiadne jeho funkcie.
</p>

<p>
<span>11.2.</span>
Podmienky nadobúdajú platnosť a účinnosť dňom zverejnenia a sú záväzné pre 
všetkých Užívateľov. Prevádzkovateľ je oprávnený na základe svojho rozhodnutia, bez 
predchádzajúceho upozornenia Užívateľov a Registrovaných užívateľov, zmeniť 
Podmienky. Zmenené podmienky sú účinné odo dňa ich zverejnenia.
</p>

